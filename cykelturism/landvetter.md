---
title: "Landvetter"
layout: post
category: "cykelturism"
date: 2025-01-25
langs: ["sv"]
---

<iframe width="100%" height="500px" frameborder="0" allowfullscreen allow="geolocation" src="//umap.openstreetmap.fr/en/map/kungalv_1169355?scaleControl=false&miniMap=false&scrollWheelZoom=false&zoomControl=true&editMode=disabled&moreControl=true&searchControl=null&tilelayersControl=null&embedControl=null&datalayersControl=true&onLoadPanel=none&captionBar=false&captionMenus=true"></iframe><p><a href="//umap.openstreetmap.fr/en/map/kungalv_1169355?scaleControl=false&miniMap=false&scrollWheelZoom=true&zoomControl=true&editMode=disabled&moreControl=true&searchControl=null&tilelayersControl=null&embedControl=null&datalayersControl=true&onLoadPanel=none&captionBar=false&captionMenus=true">See full screen</a></p>

| datum | sträcka | cykelvänlighet |
| --- | --- | --- |
| 20 december 2024 | 55 km | don't try this at home (eller gör det när det är ljust) |

Cykling är inte alltid en dans på rosor och mitt senaste soloäventyr 2025 var inte precis något jag njöt av.
Den här gången hade mitt cyklande ett väldigt praktiskt mål: att hämta ett paket i Landvetter. 
Visst kunde jag omboka hemleveransen, visst kunde jag åka kollektivtrafik, men eftersom det nästan var helg och fint väder bestämde jag mig för att för en gångs skull bara jobba till lunch och cykla till depån.
Väldigt dålig idé.

På väg dit var det trots bristande cykelinfrastruktur relativt skönt att vara utomhus och jag fick till och med se solnedgången vid Stora Kåsjön.
När jag kom till Landvetter hade det dock blivit riktigt kallt och helt mörkt.
Paketet var större än jag tänkte och det varma teet i min termos var slut. 
Jag funderade på att lämna cykeln vid någon busshållplats och komma tillbaka dagen efter, men slutligen bestämde jag att det skulle gå ändå, delvis för att jag var för upptagen för att verkligen hämta cykeln därifrån en annan dag och delvis för att [jag hade redan cyklat ungefär samma väg under snön](https://harisont.github.io/cykelturism/paskresan.html).

Det gick, men det kändes på något sätt farligare än då.
För att börja med var jag ensam nu.
För det andra var mina kläder helt okej för att cykla, men mycket för tunna för att ta en paus.
Dessutom är det många backar längs vägen, och Partillevägen har en som kändes oändlig, både förra gången med fastfrusna växlar och nu med en sådan tung last.

Sedan finns det problem som är något oundvikliga när man cyklar den här vägen. 
Endast en del av den har en riktig cykelbana, och när det finns en sådan är den inte alltid särskilt väl genomtänkt. 
Eller genomtänkt överhuvudtaget.

Men det sämsta var mörkret.
Under långa sträckor var det absolut ingen belysning, och min cykellampa blev svagare och svagare.
Jag visste att jag var ändå synlig för bilisterna, men själv såg jag bara ett par meter av vägmarkeringarna, vilket innebar att cykla rätt långsamt och försiktigt.

Kort sagt, jag var helt slut när jag äntligen kom hem.
Tyvärr fick detta bli min sista cykeltur för 2024 eftersom jag blev sjuk strax efteråt och sedan åkte till Sicilien (ännu en obehaglig resa) för att besöka släkten. 
Det nya året har dock börjat med en mycket roligare cykelutflykt det blir förhoppningsvis många fler sådana långsamma resor.