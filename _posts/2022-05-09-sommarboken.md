---
title: "Sommarboken, kapitel 1"
date: 2022-05-24
layout: post
category: "sommarboken"
---

{% include image.html file="../assets/img/sommarboken/sommarboken.jpg" description="Frontavsnittet till Sommarboken, av den finlandsvenska författaren Tove Jansson" %}

Med det här blogginlägget börjar det en serie resedagboksanteckningar om mina sommaräventyr i naturen.
Syftet med de här texterna är att berätta om någonting som har förändrats kraftigt sedan jag har flyttat till Sverige: mitt förhållande till naturen.

Jag kommer från Perugia, en relativt grön stad i den jättegröna regionen Umbrien, och som barn tillbringade jag alla mina somrar vid havet på min mormors strandhus i södra Sicilien.
Jag kan dock inte säga att jag var särskilt mycket ute i den orörda naturen: aldrig i sitt liv har min mamma föreslagit en promenad i skogen (hennes promenader leder alltid till den historiska stadskärnan i en liten stad), och mitt körkort, en grundförutsättning för att få tillgång till riktig natur, lyckades inte övertyga många vänner att ta sig till Sibillinerna eller Val Nerina.
Det har funnits några undantag, och de hör till mina finaste minnen: veckan i tallskogen i Argentario med cyklarna, dagen då min pappa och jag gick över Nerafloden, den enda gången vi var ute och plockade svamp, cykelturen runt Trasimenosjön, natten då vi tältade på Cuccoberget... 

Men de var ju undantag. Nu är skogar, flodar, bärplockning, sjöar och cykelpromenader till havet normen. 
Med tanke på klimatet här jämfört med mitt hemland kan det kännas paradoxalt när jag säger att det finns mycket mer tillgång till naturområden här i Sverige.
Även i storstaden Göteborg, där jag bor, blir det mycket lättare att ta sig till en skog, en sjö, en flod eller en ö. 
Allt är inom räckhåll med cykel eller spårvagn, och vill man inte lämna centrumet finns det till och med naturreservat mitt i centrum. 
I de flesta fall räcker det med tio minuters promenad för att hitta åtminstone en park.
Folk älskar att vandra, cykla, bada, tälta och grilla, och att ensampromenera är inte någonting otänkbar utan norm även för en ung kvinna som jag.

Pandemin har också spelat sin roll: vi hade alltid tillgång till naturen och uppmuntrades att gå i naturen i smågrupper, istället för att tvingas stanna hemma. 
Under en lång period träffade jag bara två vänner och bara utomhus. De veckovisa cykelmötena jag hade med en av dem var det bästa sättet att ta farväl av honom innan han flyttade tillbaka till sitt land. Den annan vännen blev min favorit fotografikompis.

## Anteckningar från Vättlefjäll, 7 maj 2022 
För några veckor sedan, bestämde jag och min favoritgranne att det var sommar och att det var dags för tältning, den utomhusaktivitet som jag har längtat efter hela vintern.

Han föreslog [Vättlefjäll](https://www.goteborg.com/en/places/vattlefjall-2), ett trevligt område som rekommenderades till mig för nästan fyra år sedan, när jag precis hade flyttat till Sverige som internationell student. 

Men det var inte platsen som var poängen: vårt syfte var att testa våra nya tält och tunna sovsäckar och se om det gick att överleva de kalla svenska majnätterna. Vi lärde oss detta och mycket mer:

- ja, det är helt möjligt att sova i ett tält med en sommarsovsäck, _en termisk tröja, en jacka, en mössa, en halsduk, vinterbyxor och två par strumpor_ 
- att kort bada i sjön är helt oproblematisk, _i jämförelse med att sova i 4°C_
- den svenska naturen ser alltid fantastisk ut, men den _låter_ den inte lika bra när man tältar för nära motorvägen
- de ekologiska eldlösa bambu grillar som man kan köpa på vilken stromataffär som helst är fantastiska och helt trygga,men tändare för inomhusbruk slutar tydligen att fungera vid minsta vindpust
- även om mans tält har svara väggar kan man vaknas upp av högljudda fåglar när solen inte ens är ute
- bestick, eller åtminstone knivar, behövs, även om "vi tar med egna smörgåsar, de är helt onödiga".

Som min kompis uttryckte det, "it was nice, but we have some technical debt". 

För min del kan jag ändå inte vänta på ännu en helg med bra väder och tillräckligt mycket fritid. Medan jag väntar läser jag Tove Janssons målande _Sommarboken_, en roman som låter, luktar och känns som en nordisk sommar.