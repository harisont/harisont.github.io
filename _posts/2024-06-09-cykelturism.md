---
title: "Cykelturism"
date: 2024-11-24
layout: post
category: "cykelturism"
langs: ["sv"]
---

> __OBS:__ Detta inlägg kommer att uppdateras (och ompubliceras) med nya cykelresor under hela 2024.

Lokalturism var en viktig del av min uppväxt.
Nästan varje söndag körde min pappa hela familjen någonstans i närheten, ibland utan att veta exakt vart vi skulle åka. 
Umbrien är en liten region, men den är full av intressanta medeltida byar och vackra naturområden: vi var bortskämda med val.

Som vuxen uppskattar jag lokalturism ännu mer.
Korta resor är inte bara trevliga. 
De är också lätta att planera i ett hektiskt arbetsliv, det bästa sättet att systematiskt bekanta sig med ett geografiskt område och sist men inte minst miljövänliga, åtminstone i jämförelse med långdistansresor.

Dessa två sista aspekter stämmer ännu bättre med tanke på mitt nya favoritfordon: cykeln.
Jag blev stadscyklist samma månad som jag flyttade till Göteborg och gradvis började jag åka längre och längre sträckor på helgerna. 
Förra året cyklade jag till exempel till två vackra västkustöar: Särö, slutpunkten för min favoritcykelled, Säröbanan, och Marstrand, en riktig pärla norr om Göteborg med både naturreservat och fästning.
I år har jag tillsammans med mina vänner Herb och Nelia ökat både frekvensen och ambitionen på mina cykelresor och bestämt mig för att försöka dokumentera dem i hopp om att inspirera andra göteborgare.
Här nere kan du läsa om våra cykeläventyr:

1. [Den stora Påskresan: Alingsås och Borås](https://harisont.github.io/cykelturism/paskresan.html)
2. [Kåhög och Jonsered](https://harisont.github.io/cykelturism/jonsered.html)
3. [Mölnlycke](https://harisont.github.io/cykelturism/molnlycke.html)
4. [Vättlefjäll](https://harisont.github.io/cykelturism/vattlefjall.html)
5. [Retreaten i Kinna](https://harisont.github.io/cykelturism/retreat.html)
6. [Välens naturreservat]((https://harisont.github.io/cykelturism/valen.html))
7. Amundön (TBA)
8. Kattegattleden (TBA)
9. Kungälv (TBA)
10. Landvetter (TBA)